<html lang="en">
  <head> 
  <title>ALLAN SIMONSEN</title>
    <H1>
    <MARQUEE>
<font face="ARIAL BLACK" size="90" color="GREEN"></font>
<font color="GREEN">ALLAN SIMONSEN</font> <font face="Arial black" size="25"></font> <font color="GREEN"></font>
     </H1>
     </MARQUEE>
</head>
  <body background=https://encrypted-tbn2.gstatic.com/images?q=tbn:ANd9GcRBThBJriUhdLOtn9r9L1SpF0_7Hdp1CJ0Bo7TPzmDVUw8X2cy9>
  <center><img style="-webkit-user-select: none" src="https://larepubblicapallonara.files.wordpress.com/2015/02/pallonedorosimonsen.jpg"></center>
  <font face="ARIAL" size="5" color="WHITE">
  <br>
<br>
Allan Rodenkam Simonsen nato a Vejle il 15 dicembre 1952 ed è un allenatore di calcio ed ex calciatore danese, di ruolo attaccante.
<br>Iniziò la carriera nelle file della squadra giovanile del Vejle nel 1963. Il suo debutto nella squadra maggiore avvenne nel marzo 1971.
<br>Nel 1973 si trasferì in Germania, al Borussia Mönchengladbach nelle sue due prime stagioni fece fatica ad ambientarsi e collezionò solo 17 presenze e realizzò solo 2 reti. Tuttavia fece parte della squadra che vinse la Coppa di Germania nel 1973. La stagione 1974-1975 fu la svolta grazie a ben 34 presenze e segnando 18 reti vinse con la squadra il campionato tedesco. Nello stesso anno vinse la Coppa UEFA, segnando ben 10 reti in 12 partite, comprese due reti nella finale contro il Football Club Twente, e nella stagione seguente rivinse il campionato in cui segnò ben 16 reti. Ma nonostante le sue 4 realizzazioni in sei partite la sua squadra venne eliminata ai quarti di finale dal Real Madrid nella Coppa dei campioni.
Il 1977 fu il miglior anno per la carriera di Simonsen, realizzò 12 reti nel campionato, vincendo il titolo di campione della Germania per la terza volta, e arrivò fino alla finale di Coppa dei campioni, in cui perse 3-1 contro il Liverpool. Vinse nello stesso anno il Pallone d'oro, primo danese a riuscirci. Nelle due seguenti stagioni continuò a segnare goal ma la sua squadra si fermò in campionato solo al secondo e all'ottavo posto. Tuttavia vinse un altro trofeo internazionale ovvero la Coppa UEFA 1978-1979, torneo in cui segnò ben 8 goal in 8 partite. Nella finale contro Stella Rossa Belgrado segnò il goal decisivo della vittoria. Nel 1978 venne acquistato dal Barcellona.
<br>Nel Barcellona Simonsen ebbe tre stagioni di successi. Nella sua prima stagione segnò 10 reti in 32 partite e la squadra fini quarta in campionato. Nella stagione successiva vinse la Coppa del re e segnò 10 reti, ma il Barcellona finì quinto in campionato. L'anno seguente la squadra arrivo seconda ma vinse la Coppa delle Coppe 1981-1982 e segnò in finale il goal decisivo per la vittoria del trofeo. Successivamente all'arrivo nella squadra di Diego Armando Maradona giocò appena due partite e chiese l'annullamento del contratto. Si trasferì nel Charlton Athletic Football Club partecipante al campionato cadetto inglese per 300 000 sterline nel 1982. Dopo nove reti in 16 partite però tornò nel suo primo club ovvero il Vejle Boldklub.
<br>Fece il suo debutto in nazionale in un'amichevole contro l'Islanda nel 1972. Rappresentò il suo paese alle Olimpiadi 1972 di Monaco di Baviera in cui segnò tre goal ( di cui due nel vittorioso incontro inaugurale contro il Brasile a Passau ) in sei partite ma la Danimarca non riuscì ad arrivare in zona medaglia nonostante che risultò l'unica nazionale a non perdere (pareggio 1-1) con la Polonia, poi vincitrice della medaglia d'oro. Sotto l'allenatore Sepp Piontek si qualificò al campionato d'Europa 1984. Nelle qualificazioni europee la nazionale finì con un solo punto davanti all'Inghilterra seconda. Simonsen segnò uno dei più importanti goal in nazionale, ovvero il rigore che permise la vittoria decisiva contro la nazionale inglese. Nel 1983 finì terzo nella classifica del Pallone d'Oro.

L'europeo del 1984 fu un'esperienza molto corta per Alla Simonsen, a causa del fatto che si ruppe la gamba nella prima partita del torneo, contro la Francia. Nonostante la sua assenza la sua squadra arrivò fino alle semifinali. Partecipò poi al campionato del mondo 1986 nella prima partecipazione della Danimarca ad un mondiale. Tuttavia nella manifestazione collezionò solamente una presenza. Nel 1986 contro la Germania giocò la sua ultima partita in nazionale. Con la Nazionale danese scese in campo in totale 55 volte e segnò 20 gol; fu inoltre tra i convocati della Selezione Europea nella gara ufficiale della nazionale italiana del 25 febbraio 1981 allo Stadio Olimpico di Roma, il 383º incontro disputato dagli azzurri, organizzata per raccogliere fondi per le vittime del terremoto dell'Irpinia: la gara si concluse con la vittoria per 3-0 della Selezione Europea e vi giocò il primo tempo, segnando al 32º minuto il primo gol della partita.
<br>Successivamente dopo il ritiro dal calcio giocato, Simonsen divenne l'allenatore del Vejle Boldklub dal 1991 al 1994. Nel suo periodo alla guida del club fu retrocesso nella seconda serie danese. Successivamente allenò la nazionale delle Isole Fær Øer dal 1994 al 2001 e quella del Lussemburgo dal 2001 al 2004.
</font>
</body>
</html>
