<html lang="en">
  <head> 
  <title>OLEG BLOKHING</title>
    <H1>
    <MARQUEE>
<font face="ARIAL BLACK" size="90" color="GREEN"></font>
<font color="GREEN">OLEG BLOKHING</font> <font face="Arial black" size="25"></font> <font color="GREEN"></font>
     </H1>
     </MARQUEE>
</head>
  <body background=https://encrypted-tbn2.gstatic.com/images?q=tbn:ANd9GcRBThBJriUhdLOtn9r9L1SpF0_7Hdp1CJ0Bo7TPzmDVUw8X2cy9>
<center><img style="-webkit-user-select: none" src="https://s-media-cache-ak0.pinimg.com/736x/37/c1/1b/37c11b9b22059f4ef440162e5f68d948.jpg"></center>
<font face="ARIAL" size="5" color="WHITE">
<br>
<br>
Velocissimo, dotato di dribbling e di un piede sinistro potente e preciso, non disdegnava soluzioni di destro (celebre l'aneddoto che racconta delle ore passate a provare a calciare alla cieca verso una porta divisa in zone numerate).[1]

Nel 1972, a soli vent'anni e alla prima stagione da titolare con la Dinamo Kiev, vinse la classifica marcatori segnando 14 reti. Fu capocannoniere del Campionato sovietico per altre quattro volte: 1973 (18 gol), 1974 (20 gol), 1975 (18 gol) e 1977 (17 gol). Condusse la Dinamo Kiev a vincere 5 titoli in 8 anni. Il 9 settembre 1975 mise a segno un celebre goal nella finale d'andata della Supercoppa europea giocata contro il Bayern Monaco di Franz Beckenbauer, dribblando in un fazzoletto di terra quattro avversari e poi fulminando il portiere sul palo lontano. Il 6 ottobre dello stesso anno completò l'opera nella partita di ritorno, con due goal che regalarono alla squadra la Supercoppa europea; in quello stesso anno riceverà il Pallone d'oro quale miglior giocatore europeo assegnatogli dalla rivista "France Football".

Con la nazionale sovietica ottenne due bronzi ai Giochi olimpici (1972, 1976) ed è detentore con la stessa del maggior numero di presenze (112) e del maggior numero di gol segnati (42).
<br>
Da allenatore Blochin prese il posto di Leonid Burjak alla guida della Ucraina dopo l'esclusione al campionato d'Europa 2004, riuscendo a qualificare la squadra a Germania 2006 per la prima volta nella sua storia e raggiungendo i quarti di finale, dove fu eliminato dall'Italia.

Dopo la mancata qualificazione al campionato d'Europa 2008 rassegnò le dimissioni dalla panchina della Nazionale il 6 dicembre 2007 e venne successivamente ingaggiato come tecnico dall'FK Mosca. Il 27 novembre del 2008 lascia l'FK Mosca e il 21 aprile 2011 torna ad allenare la Ucraina.

Il 25 settembre 2012 firma un contratto quadriennale con la sua ex squadra da giocatore, la Dinamo Kiev, lasciando quindi la panchina della nazionale. Il 17 aprile 2014 si dimette dopo due anni in cui non è riuscito a vincere alcun trofeo con la squadra di Kiev, piazzandosi terzo al primo anno e stando al terzo posto a sette punti di distanza dalla capolista al momento delle dimissioni.
</font>
</body>
</html>
